16 N. JOH. SCHEUTZ,

LINNAEUS, usum plantarum semper diligentissime observans, in flora
Suecica dicit, radicem Gez' urbani pellere exanthemata, cerevisiam fragran-
tiorem facere et ab acescentia conservare. RETZIUS vero, cujus flora oeco-
nomica Sueciae optimo jure putatur egregia, negat, eam ab acescentia cere-
visiam conservare posse.

In Actis Reg. Societ. Medic. Hafniensis 1781, Vol. I leguntur Ob-
servationes cirea radicis Gei urbani seu Caryophyllatae vires in febribus
praecipue intermittentibus aliisque morbis, institutae a RUD. BUCHHAVE, a quo
radix inter succedanea corticis Chinae seu Peruviani maxime laudatur.

Praeside O. P. THUNBERG dissertatio botanico-medica de Geo urbano
anno 1827 edita est a M. G. Linderholm, ex qua dissertatione colligitur,
radicem Gei urbani praecipue efficacem esse in febribus intermittentibus,
nervosis et. putridis, in dysenteria vel potius in diarrhoea, in amenorrhoea et
inde orta chlorosi, in cachexiis variis, in arthritide, in tussi convulsiva. Sed
ejus vis pendet magna ex parte, quo tempore sit collecta et quomodo ex-
siccata; quo enim major illius odor et sapor, eo majorem quoque vim exserit.

Analysin chemicam radicis Gei urbani TROMSDORFF attulit in neues
‹Journ¹ f. d. Pharm. H: 1. Leipzig 1818.

PETRUS KALM, discipulus Linnaei, narravit, Oanadenses in America
boreali uti radice Gez' rivalis loco corticis Chinae in febribus intermittentibus.
Qua narratione commotus P. J. BERGIUS instituit plurima experimenta prac-
tica, quae in Actis Academ. Holmiensis (1757, p. 118-439) relata probant,
radicem Gei rivalis saepe curasse febres intermittentes, etiam protractas,
saepe diarrhoeas chronicas, saepe quoque haemorrhagias. ,Sed quum adhibita
radix interdum non curet febres intermittentes, usum corticis Chinae tollere
non potuit, quare nostris temporibus usus fere desiit.

GLEDITSCH habet Geum rivale in numero earum plantarum, quae sint
aptae ad coria conficienda3 sed credo, paucos agricolas, si quemquam, ra-
dicibus hujus plantae effodiendis sua prata depravare velle.

OLAVIS SYNOPTICA SEOTIONUM.

Donec exiguus numerus specierum cognitus erat, in sectiones dividere
cognitas species non opus erat3 crescente vero numero specierum, botanici
finxerunt omnino necessarium assumere sectiones quasdam, quo clarior fieret
conspectus et descriptio specierum. Alii alias ingressi sunt vias ad species
in sectiones distribuendas3 nos clarissimos illos SERINGE et MEYER, generis
monographos, mutatis mutandis secuti sumus. Num divisio nostra sit na—

